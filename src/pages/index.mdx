---
title: Θεατρική Ομάδα ΟΠΑ
---

# Θεατρική Ομάδα ΟΠΑ
![theater-aueb-logo](/img/logo-512x512.png)

Η Θεατρική Ομάδα του Οικονομικού Πανεπιστημίου Αθηνών ιδρύθηκε τον Δεκέμβριο του 1979 και πρώτη παράσταση αποτέλεσε η σατιρική κωμωδία “Οι Γραμματιζούμενοι” του Βασίλη Ρώτα που γράφτηκε το 1943. Υπήρξε ένα διάστημα απραξίας από το 1984 έως το 1992 όπου ξεκίνησε να επαναλειτουργεί. Εντάσσεται από κοινού με άλλες πολιτιστικές ομάδες (χορού, μουσικής κ.ά.) στη Φοιτητική Λέσχη του Πανεπιστημίου απ’ όπου και χρηματοδοτείται.

> Το 2024 συμπλήρωσε 45 χρόνια λειτουργίας!

Οι αποφάσεις για οποιοδήποτε θέμα της ομάδας λαμβάνονται συλλογικά και ισότιμα από όλα τα μέλη.

Εντάσσεται στις πολιτιστικές δραστηριότητες της [Φοιτητικής Λέσχης του Οικονομικού Πανεπιστημίου Αθηνών](https://lesxi.aueb.gr). Υπήρξε ιδρυτικό μέλος του Πανελλήνιου Συλλόγου Ερασιτεχνικού Φοιτητικού Θεάτρου, στον οποίο δεν ανήκει πλέον.

Η Θεατρική Ομάδα του Οικονομικού Πανεπιστημίου Αθηνών προσφέρει εργαστήρια και παραστάσεις. Συγκεκριμένα, τα εργαστήρια περιλαμβάνουν διάφορες ασκήσεις (γνωριμίας, εμπιστοσύνης, ορθοφωνίας, κίνησης και χαλάρωσης) θεατρικά παιχνίδια και αυτοσχεδιασμούς.

## [Λάβερς, ένα ρομάντζο για εννέα πρόσωπα](/parastaseis/2025/lavers-ena-romantzo-gia-ennea-prosopa)
![lavers-ena-romantzo-gia-ennea-prosopa/poster](/img/lavers-ena-romantzo-gia-ennea-prosopa/poster.png)

> *Που πηγαίνει ο έρωτας όταν χάνεται; Πόσο διαρκεί το για πάντα;*

9, 10, 11, 16, 17, 18 Ιουνίου στο Θέατρο ΠΛΥΦΑ

## [Μικροί Πυροβολισμοί Μέσα στη Νύχτα](/parastaseis/2025/mikroi-pirovolismoi-mesa-sti-nixta)
![mikroi-pirovolismoi-mesa-sti-nixta](/img/mikroi-pirovolismoi-mesa-sti-nixta/poster.png)

> *Ένα παραμύθι για την οργή, τη δικαιοσύνη και τη δύναμη του πλήθους*

11 & 15 Ιουνίου στο Θέατρο OLVIO  
20, 21, 22, 23 Ιουνίου στο Θέατρο Άβατον

## [Εργαστήρια](/ergastiria)
![ergastiria](/img/ergastiria.jpg)

Τα εργαστήρια της ομάδας είναι ανοιχτά για το κοινό και διεξάγονται στο Αμφιθέατρο Αντωνιάδου **κάθε Δευτέρα, Τετάρτη, Πέμπτη και στην [Φοιτητική Εστία Αθηνών](https://lesxi.aueb.gr/el/content/φοιτητική-εστία-αθηνών) κάθε Παρασκευή στις 17:00-20:00**. Την περίοδο Οκτώβρη με Δεκέμβρη, πριν την έναρξη των προβών για παραστάσεις και Ιανουάριο με Απρίλιο, παράλληλα με τις πρόβες. Πραγματοποιούνται, επίσης, κύκλοι εργαστηρίων συγκεκριμένης θεματικής ενότητας όπως κινησιολογία, θεατρική συγγραφή και θεωρητική προσέγγιση θεατρικών τεχνικών από εξωτερικούς συνεργάτες με μεράκι και φιλική διάθεση. H ομάδα καλύπτει μέρος των εργαστηρίων από παλαιότερα μέλη της.

## [Παραστάσεις](/parastaseis)
![katara-epi-thivas-16](/img/katara-epi-thivas/11.png)

Η προετοιμασία των παραστάσεων ξεκινά τον Ιανουάριο και η παρουσίασή τους γίνεται τον **Μάιο, σε θέατρα της Αθήνας**. Δικαίωμα για συμμετοχή στις παραστάσεις έχουν οι συμμετέχοντες στα εργαστήρια. Οι παραστάσεις σκηνοθετούνται κυρίως από συνεργάτες της ομάδας ενώ τα τελευταία χρόνια σκηνοθετούνται και από παλαιότερα μέλη της.
